Projekt zespołowy
Nazwa projektu: JReader


I. Założenia projektowe

Celem projektu jest stworzenie konfigurowalnego, przyjaznego dla użytkownika czytnika kanałów RSS, obsługującego najczęściej stosowane standardy RSS:
 - Really Simple Syndication (RSS 2.0)
 - Rich Site Summary (RSS 0.91/RSS 0.92/RSS 0.93)
 - RDF Site Summary (RSS 1.x, RSS 0.90)

GUI programu jest podzielony na trzy zasadnicze części: listę subskrypcji do kanałów RSS po lewej stronie, listę elementów* z prawej strony na górze, oraz podgląd aktualnie przeglądanego elementu z prawej strony na dole. Rozmieszczenie części jest zrealizowanie analogicznie jak np. w większości programów do obsługi poczty elektronicznej, przykładowo Mozilla Thunderbird (gdzie z lewej mamy foldery Inbox, Outbox etc., z prawej na górze listę wiadomości, a z prawej na dole treść wiadomości).

Użytkownik może dodać swoje subskrypcje poprzez podanie adresu URL interesującej go strony (wpisując np. "http://slashdot.org"). Następnie program znajdzie na podstawie jej źródła odnośnik do pliku XML z treścią kanału i na jego podstawie stworzy nową subskrypcję. Jeśli strona będzie niedostępna lub parsowanie pliku XML nie powiedzie się, użytkownik otrzyma komunikat o błędzie. Jest możliwość organizowania subskrypcji za pomocą tagów, podobnie jak ma to miejsce na wielu stronach internetowych.

Użytkownik może wyświetlić listę wszystkich elementów posortowaną od najnowszego do najstarszego lub odwrotnie. Elementy przeczytane zawsze są wizualnie odróżnione od nieprzeczytanych. Można też wyświetlić elementy ograniczone do jednego kanału, lub grupy kanałów oznaczonych wspólnym tagiem (np. zobaczyć tylko nowości, które pojawiły się na kanałach oznaczonych jako "blog"). Listę elementów można zaktualizować przez wciśnięcie przycisku Odśwież/Synchronizuj.

W treści elementów mogą znajdować się znaczniki HTML, dlatego istotne jest odpowiednie obsługiwanie ich w podglądzie elementów. W szczególności, zapewnienie żeby odnośniki były wyróżnione wizualnie i po kliknięciu ich, wskazywana przez nie strona została wyświetlona w domyślnej dla danego użytkownika przeglądarce internetowej.

Inne istotne funkcje programu:
 - Import/eksport listy subskrypcji za pośrednictwem pliku zapisanego w standardzie OPML
 - Wyszukiwanie wiadomości według słów kluczowych
 - Możliwość aktualizowania listy elementów przy uruchomieniu programu, oraz w regularnych wybranych przez użytkownika odstępach czasu
 - Usuwanie starych wiadomości, w zakresie wybranym przez użytkownika


* Element kanału definiujemy jako część opisaną między znacznikami <item> oraz </item>


II. Technologie potrzebne do realizacji projektu

 - Język programowania Java, z użyciem Java API w wersji 1.6
 - Zintegrowane środowisko programistyczne Eclipse 3.4 Ganymede
 - Biblioteka Standard Widget Toolkit 3.4 (do wykonania GUI)
 - System kontroli wersji Subversion


III. Podział pracy

Michał Dettlaff:
	Zarządzanie subskrypcjami, wyświetlanie zawartości elementów
Karol Domagała:
	Graficzny interfejs użytkownika
Łukasz Draba:
	Parsowanie XML, baza danych w XML


IV. Platformy docelowe

Program przeznaczony jest dla systemów z rodziny Windows i GNU/Linux, ze Środowiskiem Uruchomieniowym Javy (JRE) w wersji 1.5 lub nowszej. Planowane są też wersje skompilowane natywnie dla systemów Windows i GNU/Linux, nie wymagające JRE.


V. Uwagi końcowe

Program jest dostępny na licencji GNU General Public License v3
Udostępniona zostanie dokumentacja programu wygenerowana za pomocą programu Javadoc
